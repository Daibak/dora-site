Si presta consulenza ed assistenza in materia di **DIRITTO IMMOBILIARE**, con particolare attenzione alle tematiche di compravendita e di locazioni sia di beni immobili ad uso abitativo che ad uso commerciale. 
La consulenza viene plasmata ad hoc per le esigenze del Cliente, per poterlo supportare a tutto tondo e garantire un'assistenza che nel più breve tempo possibile, e ad un costo sostenibile, soddisfi il Cliente. Per raggiungere tale obiettivo si pone particolare attenzione a tutte le fasi necessarie al raggiungimento del risultato prefissato, dalle indagini preliminari (ricerche in conservatorie, catasto, etc.), alla redazione e negoziazione dei contratti richiesti, oltreché affiancamento negli adempimenti successivi.
A titolo esemplificativo si offrono le seguenti prestazioni:
* indagini preliminari per vendita e locazioni ( visure in conservatoria e catasto);
* negoziazione contrattuale e consulenza sui possibili scenari risolutivi;
* redazione contratti e relative clausole (preliminari di vendita, di locazione, comodato...) (vedasi anche area di competenza: contrattualistica);
* registrazione dei contratti di locazione / trascrizione dei contratti preliminari di vendita;
* revisioni contrattuali e transazioni stragiudiziali e giudiziali, predisposizioni di piani di rientro;
* assistenza giudiziale per le procedure di rilascio degli immobili (procedura di sfratto per morosità, finita locazione, licenza di sfratto per finita locazione, procedure giudiziali di risoluzione contrattuale etc.);
* azioni per il recupero dei crediti dei canoni di locazione impagati (vedasi anche area di competenza: recupero del credito);
* azioni di tutela dei diritti di proprietà e diritti reali su beni immobili (azioni petitorie);
* azioni a tutela del possesso e della detenzione di beni immobili (azioni possessorie);
* azioni a difesa della proprietà ed altri diritti reali di godimento (usufrutto, uso, abitazione, enfiteusi, superficie, servitù);
* azioni di accertamento d'usucapione;
* azioni di responsabilità contrattuale ed extra contrattuale per difformità e/o vizi dei beni acquistati/venduti.
******************************************************
Ci si occupa stabilmente di **DIRITTO CONDOMINIALE**, assistendo Amministratori di Condominio e singoli condomini nei rapporti condominiali, con specifico riguardo:
* consulenza e revisione del testo dell'Ordine del Giorno;
* consulenza con riguardo ai possibili aspetti critici e controversi del diritto condominiale;
* recupero oneri condominiali insoluti, con particolare assistenza al Cliente dalla fase di sollecito alla fase monitoria di recupero avanti le autorità giudiziarie competenti e successiva eventuale fase esecutiva (pignoramento immobiliare / mobiliare / presso terzi) 
* redazione atto di impugnazione delle delibere assembleari e successiva assistenza giudiziale e stragiudiziale (mediazione);
* ricorsi per accertamento tecnico preventivo per il Condominio e/o per i condomini;
* redazione regolamenti contrattuali;
* ricerche presso la Conservatoria dei registri immobiliari della documentazione condominiale necessaria e pregressa.

Non si ha riguardo unicamente agli aspetti giuridici, ma si pone particolare attenzione altresì agli aspetti tecnici grazie alla consolidata collaborazione con periti esperti, per costruire la difesa più idonea ed efficace, rispondente alle esigenze del Cliente.
*******************************************************
Si offre ai propri Clienti consulenza personalizzata ed assistenza stragiudiziale in **MATERIA CONTRATTUALE** al fine di offrire il miglior strumento giuridico possibile a presidio e a tutela dei diritti del Cliente. In particolare si offre assistenza per:
* disamina / redazione e revisione di contratti di vendita e locazione (vedasi anche area di competenza: diritto immobiliare);
* disamina / redazione e revisione di contratti di appalto/ subappalto;
* disamina / redazione e revisione di contratti di cessione di marchio (vedasi anche area di competenza: diritto proprietà intellettuale);
* disamina / redazione e revisione di contratti di fornitura, di distribuzione;
* disamina / redazione e revisione di contratto di affitto e cessione di ramo d'azienda;
* disamina / redazione e revisione di contratti costitutivi di patti di famiglia;
Si affianca il Cliente in tutte le fasi che portano alla sottoscrizione di accordi contrattuali, quali la conduzione delle trattative precontrattuali e negoziazione delle clausole, individuazione della tipologia contrattuale idonea con particolare riguardo alle clausole da inserire, revisione dei contratti già in essere oltreché assistenza per la risoluzione dei contratti che dovesse rendersi necessaria (es. recesso, risoluzione per inadempimento etc.) con conseguente eventuale assistenza e rappresentanza giudiziale, connessa ai contratti di cui sopra;
**************************************************
Si presta consulenza, assistenza e rappresentanza per tutta la materia attinente al **DIRITTO DELLA FAMIGLIA E DEI MINORI**, ponendo al primo posto l'interesse psicofisico dei minori ed il buon equilibrio della famiglia. Tramite il costante aggiornamento e specializzazione in quelle che sono le pratiche innovative ed in diveniendo della materia, oltreché avvalendosi anche della collaborazione di esperti nella valutazione della personalità, ci si occupa di gestire questa tematica estremamente delicata con particolare riservatezza e discrezione. 
Si offre quindi al Cliente la panoramica a 360 gradi di quelli che sono i propri diritti e doveri previsti ex lege in tale branca del diritto, offrendo tutte le soluzioni giudiziali e stragiudiziali possibili per individuare quella migliore per le esigenze del Cliente. A titolo esemplificativo si offrono prestazioni per:
* consulenza nei rapporti interpersonali;
* assistenza nella mediazione familiare; 
* separazione consensuale avanti l'Autorità Giudiziaria (assistendo anche entrambi i coniugi); 
* separazione consensuale tramite la procedura di negoziazione assistita; 
* separazione giudiziale avanti l'Autorità Giudiziaria;
* ricorsi avanti il Giudice Tutelare per dirimere i conflitti tra genitori; 
* recupero del credito per mancata corresponsione degli assegni di mantenimento sia in via stragiudiziale che giudiziale (vedasi area di competenza: recupero del credito); 
* divorzi congiunti avanti le Autorità competenti (assistendo anche entrambi i coniugi); 
* divorzi tramite la procedura di negoziazione assistita; 
* regolamentazione delle coppie di fatto; 
* assistenza e consulenza in materia di unioni civili e scioglimento;
* azioni a tutela e difesa dei minori avanti il Tribunale dei Minori; 
* assistenza, consulenza e rappresentanza in procedimenti relativi ai figli nati fuori dal matrimonio assistendo ove possibili anche entrambi i genitori (es. regolamentazione mantenimento dei figli e modalità di visita);
* procedimenti di adozioni; 
* procedura di amministrazione di sostegno e assistenza nella redazione e deposito dei rendiconti.

Sempre all'interno della "macroarea" del diritto familiare, ci si occupa poi di **DIRITTO SUCCESSORIO** offrendo consulenza, assistenza e rappresentanza per:
* consulenza, redazione e modifica del testamento; 
* assistenza in materia di accettazione dell'eredità, rinuncia all'eredità e operazioni di inventario dell'asse ereditario;
* azioni successorie e impugnazione del testamento;
* assistenza stragiudiziale e giudiziale in materia di patto di famiglia, indegnità ed incapacità di succedere;
* consulenza in materia di donazioni, donazioni indirette e legati;
* esecuzione dei testamenti;
* assistenza stragiudiziale e giudiziale in materia di divisione ereditaria.

**************************************
Si offre la propria prestazione professionale per il **RECUPERO  del CREDITO**, con particolare attenzione all'ammortizzamento dei costi per il Cliente. 
Tramite una consulenza preliminare con il Cliente, si adotta la strategia migliore per recuperare il credito, dal tentativo stragiudiziale a mezzo diffida alla successiva eventuale fase giudiziale di recupero.
Il Cliente dunque viene assistito in tutte le fasi resesi necessarie per recuperare il credito, rappresentandolo altresì avanti le Autorità Giudiziarie competenti, sia per le procedure monitorie sia per le procedure esecutive mobiliari, immobiliari e presso terzi, che da ultimo nelle procedure concorsuali tramite l'insinuazione al passivo nella procedura. 
Il tutto, ove resosi necessario anche con l'ausilio degli strumenti concessi ex lege per le indagini patrimoniali sui debitori e/o il supporto di agenzie investigative su richiesta del Cliente.

***********************************************
Si presta consulenza ed assistenza in materia di **DIRITTO DELLA PROPRIETA' INTELLETTUALE**, ponendo una particolare attenzione allo studio e profilazione della migliore strategia di tutela delle "idee" dei Clienti nonché dei distintivi d'impresa e/o dei prodotti.
Nello specifico, si offrono le seguenti prestazioni professionali:
* ricerche di anteriorità finalizzate a verificare la libertà di utilizzo del marchio "scelto" dal Cliente e a ridurre la possibilità di eventuali opposizioni e redazione di opportuno parere, individuando possibili aspetti critici alla registrazione e valutando l'eventuale lesione di diritti di terzi;
* assistenza nel deposito di domande di registrazione dei marchi nazionali ed internazionali, sino a completamento della procedura con emissione dell'attestato di registrazione da parte dell'UIBM;
* assistenza nel deposito di domande di rinnovo dei marchi nazionali ed internazionali;
* assistenza nel deposito di domande di cessione di marchi;
* consulenza ed assistenza nella redazione di contratti di cessione de marchi (vedasi area di competenza: contrattualistica);
* consulenza in materia di concorrenza sleale e contraffazione;
* consulenza e assistenza sulla tutela del diritto d'autore;
*************************************************************
DIRITTO ASSICURATIVO
Si offre la propria attività professionale in materia di **DIRITTO ASSICURATIVO**, rivolgendosi tanto alle compagnie di assicurazioni quanto ai privati, tutelando sempre l'interesse del Cliente.
A tutela dell'interesse del Cliente quindi si offre in particolar modo:
* assistenza e consulenza per i privati che vogliono ottenere il risarcimento dei danni subiti a seguito di sinistri;
* gestione della trattativa finalizzata al conseguimento del miglior risultato per il Cliente;
* collaborazione con periti e medici legali per l'estimazione del danno subito e ricostruzione della dinamica del sinistro;
* rappresentanza del Cliente in sede giudiziaria;
* assistenza e consulenza per le compagnie di assicurazione, con conseguente rappresentanza in giudizio.

FRASI

"Siamo schiavi delle leggi, per poter essere liberi" Legum servi sumus ut liberi esse possimus (Cicerone)
"Il grande avvocato è quello  utile ai giudici per aiutarli a decidere secondo giustizia, utile al cliente per aiutarlo a far valere le proprie ragioni" (Piero Calamandrei)
"La legge è il giusto criterio di comandare e di proibire" (Lex est recta ratio imperandi atque prohibendi)
"Le buone leggi rendono più facile fare la cosa giusta e più difficile quella sbagliata" (William E. Gladstone)
"Dove non c'è legge non c'è libertà" (John Locke)
"Non v'è vita senza legge. Qualunque cosa esiste, esiste in un certo modo, secondo certe condizioni, con una certa legge" (Giuseppe Mazzini)
"Vi è un'arte del silenzio che vale quanto l'eloquenza" (cicerone)

ABOUT
L'Avvocato Dora Ballabio, dopo aver acquisito il diploma di maturità classica, ha conseguito la Laurea in Giurisprudenza a pieni voti presso l'Università Cattolica del Sacro Cuore di Milano, discutendo la propria tesi in materia civilistica, incentrata sull'analisi dei profili giuridici della responsabilità civile dell'Internet Service Provider (ISP), tramite anche un approccio sperimentale sulle prospettive future della legislazione in tema di responsabilità del ISP. Abilitata nel 2015 come praticante avvocato, ha superato l'Esame di Stato per l'abilitazione forense presso la Corte d'Appello di Milano ed è iscritta nel relativo albo dal 2018. 
